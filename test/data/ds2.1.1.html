<!DOCTYPE html>
<html>
<head>
<meta charset="UTF-8">
<meta name="author" content="Mahāsaṅgīti Tipiṭaka Buddhavasse 2500">
<title></title>
<link rel="stylesheet" type="text/css" href="../../theme.css">
</head>
<body>
<div id="text" lang="pli">
<section class="sutta" id="ds2.1.1">
<article>
<div class="hgroup">
<p class="division"><a><i>Dhammasaṅgaṇī</i></a></p>
<p><a><i>2 Niddesa</i></a></p>
<p><a><i>2.1 Cittuppādakaṇḍa</i></a></p>
<h1><a><i>2.1.1. Kāmāvacarakusala</i></a></h1>
</div>
<h2><a><i>2.1.1.1. Padabhājanī</i></a></h2>
<p><a data-ref="sc1, pts-vp-pli9, ms29Dhs_368, msdiv1"><i>Katame dhammā kusalā?</i></a> <a><i>Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ ñāṇasampayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye—</i></a></p>
<p><a data-ref="sc2, ms29Dhs_369"><i>Phasso hoti, vedanā hoti, saññā hoti, cetanā hoti, cittaṃ hoti, (1)</i></a></p>
<p><a data-ref="sc3, ms29Dhs_370"><i>Vitakko hoti, vicāro hoti, pīti hoti, sukhaṃ hoti, cittassekaggatā hoti, (2)</i></a></p>
<p><a data-var="vīriyindriyaṃ → viriyindriyaṃ (bj, sya-all, pts-vp-pli1)" data-ref="sc4, ms29Dhs_371"><i>Saddhindriyaṃ hoti, vīriyindriyaṃ hoti, satindriyaṃ hoti, samādhindriyaṃ hoti, paññindriyaṃ hoti, manindriyaṃ hoti, somanassindriyaṃ hoti, jīvitindriyaṃ hoti, (3)</i></a></p>
<p><a data-ref="sc5, ms29Dhs_372"><i>Sammādiṭṭhi hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti, (4)</i></a></p>
<p><a data-var="vīriyabalaṃ → viriyabalaṃ (bj, sya-all, pts-vp-pli1)" data-ref="sc6, ms29Dhs_373"><i>Saddhābalaṃ hoti, vīriyabalaṃ hoti, satibalaṃ hoti, samādhibalaṃ hoti, paññābalaṃ hoti, hiribalaṃ hoti, ottappabalaṃ hoti, (5)</i></a></p>
<p><a data-ref="sc7, ms29Dhs_374"><i>Alobho hoti, adoso hoti, amoho hoti, anabhijjhā hoti, abyāpādo hoti, sammādiṭṭhi hoti, (6)</i></a></p>
<p><a data-ref="sc8, ms29Dhs_375"><i>Hirī hoti, ottappaṃ hoti, (7)</i></a></p>
<p><a data-var="Kāyapassaddhi → kāyappassaddhi (sya-all) | cittapassaddhi → cittappassaddhi (sya-all) | kāyujukatā → kāyujjukatā (bj, pts-vp-pli1, mr) | cittujukatā → cittujjukatā (bj, pts-vp-pli1, mr)" data-ref="sc9, ms29Dhs_376"><i>Kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti, kāyapāguññatā hoti, cittapāguññatā hoti, kāyujukatā hoti, cittujukatā hoti, (8)</i></a></p>
<p><a data-ref="sc10, ms29Dhs_377"><i>Sati hoti, sampajaññaṃ hoti, (9)</i></a></p>
<p><a data-ref="sc11, ms29Dhs_378"><i>Samatho hoti, vipassanā hoti, (10)</i></a></p>
<p><a data-ref="sc12, ms29Dhs_379"><i>Paggāho hoti, avikkhepo hoti; (11)</i></a></p>
<p><a data-ref="sc13, ms29Dhs_380"><i>Ye vā pana tasmiṃ samaye aññepi atthi paṭiccasamuppannā arūpino dhammā—</i></a> <a><i>ime dhammā kusalā.</i></a></p>
<p><a data-ref="sc14, ms29Dhs_381, msdiv2"><i>Katamo tasmiṃ samaye phasso hoti?</i></a> <a><i>Yo tasmiṃ samaye phasso phusanā samphusanā samphusitattaṃ—</i></a> <a><i>ayaṃ tasmiṃ samaye phasso hoti.</i></a></p>
<p><a data-ref="sc15, pts-vp-pli10, ms29Dhs_382, msdiv3"><i>Katamā tasmiṃ samaye vedanā hoti?</i></a> <a><i>Yaṃ tasmiṃ samaye tajjāmanoviññāṇadhātusamphassajaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—</i></a> <a><i>ayaṃ tasmiṃ samaye vedanā hoti.</i></a></p>
<p><a data-ref="sc16, ms29Dhs_383, msdiv4"><i>Katamā tasmiṃ samaye saññā hoti?</i></a> <a><i>Yā tasmiṃ samaye tajjāmanoviññāṇadhātusamphassajā saññā sañjānanā sañjānitattaṃ—</i></a> <a><i>ayaṃ tasmiṃ samaye saññā hoti.</i></a></p>
<p><a data-var="cetayitattaṃ → sañcetayitattaṃ (sya-all); saṃcetayitattaṃ (pts-vp-pli1)" data-ref="sc17, ms29Dhs_384, msdiv5"><i>Katamā tasmiṃ samaye cetanā hoti?</i></a> <a><i>Yā tasmiṃ samaye tajjāmanoviññāṇadhātusamphassajā cetanā sañcetanā cetayitattaṃ—</i></a> <a><i>ayaṃ tasmiṃ samaye cetanā hoti.</i></a></p>
<p><a data-ref="sc18, ms29Dhs_385, msdiv6"><i>Katamaṃ tasmiṃ samaye cittaṃ hoti?</i></a> <a><i>Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—</i></a> <a><i>idaṃ tasmiṃ samaye cittaṃ hoti.</i></a></p>
<p><a data-ref="sc19, ms29Dhs_386, msdiv7"><i>Katamo tasmiṃ samaye vitakko hoti?</i></a> <a><i>Yo tasmiṃ samaye takko vitakko saṅkappo appanā byappanā cetaso abhiniropanā sammāsaṅkappo—</i></a> <a><i>ayaṃ tasmiṃ samaye vitakko hoti.</i></a></p>
<p><a data-ref="sc20, ms29Dhs_387, msdiv8"><i>Katamo tasmiṃ samaye vicāro hoti?</i></a> <a><i>Yo tasmiṃ samaye cāro vicāro anuvicāro upavicāro cittassa anusandhānatā anupekkhanatā—</i></a> <a><i>ayaṃ tasmiṃ samaye vicāro hoti.</i></a></p>
<p><a data-ref="sc21, ms29Dhs_388, msdiv9"><i>Katamā tasmiṃ samaye pīti hoti?</i></a> <a><i>Yā tasmiṃ samaye pīti pāmojjaṃ āmodanā pamodanā hāso pahāso vitti odagyaṃ attamanatā cittassa—</i></a> <a><i>ayaṃ tasmiṃ samaye pīti hoti.</i></a></p>
<p><a data-ref="sc22, ms29Dhs_389, msdiv10"><i>Katamaṃ tasmiṃ samaye sukhaṃ hoti?</i></a> <a><i>Yaṃ tasmiṃ samaye cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—</i></a> <a><i>idaṃ tasmiṃ samaye sukhaṃ hoti.</i></a></p>
<p><a data-ref="sc23, ms29Dhs_390, msdiv11"><i>Katamā tasmiṃ samaye cittassekaggatā hoti?</i></a> <a><i>Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—</i></a> <a><i>ayaṃ tasmiṃ samaye cittassekaggatā hoti.</i></a></p>
<p><a data-ref="sc24, pts-vp-pli11, ms29Dhs_391, msdiv12"><i>Katamaṃ tasmiṃ samaye saddhindriyaṃ hoti?</i></a> <a><i>Yā tasmiṃ samaye saddhā saddahanā okappanā abhippasādo saddhā saddhindriyaṃ saddhābalaṃ—</i></a> <a><i>idaṃ tasmiṃ samaye saddhindriyaṃ hoti.</i></a></p>
<p><a data-var="vīriyārambho → viriyārambho (bj, sya-all, pts-vp-pli1)" data-ref="sc25, ms29Dhs_392, msdiv13"><i>Katamaṃ tasmiṃ samaye vīriyindriyaṃ hoti?</i></a> <a data-var="ussoḷhī → ussoḷhi (bj, pts-vp-pli1)"><i>Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ sammāvāyāmo—</i></a> <a><i>idaṃ tasmiṃ samaye vīriyindriyaṃ hoti.</i></a></p>
<p><a data-ref="sc26, ms29Dhs_393, msdiv14"><i>Katamaṃ tasmiṃ samaye satindriyaṃ hoti?</i></a> <a><i>Yā tasmiṃ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati—</i></a> <a><i>idaṃ tasmiṃ samaye satindriyaṃ hoti.</i></a></p>
<p><a data-ref="sc27, ms29Dhs_394, msdiv15"><i>Katamaṃ tasmiṃ samaye samādhindriyaṃ hoti?</i></a> <a><i>Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—</i></a> <a><i>idaṃ tasmiṃ samaye samādhindriyaṃ hoti.</i></a></p>
<p><a data-ref="sc28, ms29Dhs_395, msdiv16"><i>Katamaṃ tasmiṃ samaye paññindriyaṃ hoti?</i></a> <a><i>Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi—</i></a> <a><i>idaṃ tasmiṃ samaye paññindriyaṃ hoti.</i></a></p>
<p><a data-ref="sc29, ms29Dhs_396, msdiv17"><i>Katamaṃ tasmiṃ samaye manindriyaṃ hoti?</i></a> <a><i>Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—</i></a> <a><i>idaṃ tasmiṃ samaye manindriyaṃ hoti.</i></a></p>
<p><a data-ref="sc30, ms29Dhs_397, msdiv18"><i>Katamaṃ tasmiṃ samaye somanassindriyaṃ hoti?</i></a> <a><i>Yaṃ tasmiṃ samaye cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—</i></a> <a><i>idaṃ tasmiṃ samaye somanassindriyaṃ hoti.</i></a></p>
<p><a data-var="iriyanā → irīyanā (bj)" data-ref="sc31, pts-vp-pli12, ms29Dhs_398, msdiv19"><i>Katamaṃ tasmiṃ samaye jīvitindriyaṃ hoti?</i></a> <a><i>Yo tesaṃ arūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—</i></a> <a><i>idaṃ tasmiṃ samaye jīvitindriyaṃ hoti.</i></a></p>
<p><a data-ref="sc32, ms29Dhs_399, msdiv20"><i>Katamā tasmiṃ samaye sammādiṭṭhi hoti?</i></a> <a><i>Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi—</i></a> <a><i>ayaṃ tasmiṃ samaye sammādiṭṭhi hoti.</i></a></p>
<p><a data-ref="sc33, ms29Dhs_400, msdiv21"><i>Katamo tasmiṃ samaye sammāsaṅkappo hoti?</i></a> <a><i>Yo tasmiṃ samaye takko vitakko saṅkappo appanā byappanā cetaso abhiniropanā sammāsaṅkappo—</i></a> <a><i>ayaṃ tasmiṃ samaye sammāsaṅkappo hoti.</i></a></p>
<p><a data-ref="sc34, ms29Dhs_401, msdiv22"><i>Katamo tasmiṃ samaye sammāvāyāmo hoti?</i></a> <a><i>Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ sammāvāyāmo—</i></a> <a><i>ayaṃ tasmiṃ samaye sammāvāyāmo hoti.</i></a></p>
<p><a data-ref="sc35, ms29Dhs_402, msdiv23"><i>Katamā tasmiṃ samaye sammāsati hoti?</i></a> <a><i>Yā tasmiṃ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati—</i></a> <a><i>ayaṃ tasmiṃ samaye sammāsati hoti.</i></a></p>
<p><a data-ref="sc36, ms29Dhs_403, msdiv24"><i>Katamo tasmiṃ samaye sammāsamādhi hoti?</i></a> <a><i>Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—</i></a> <a><i>ayaṃ tasmiṃ samaye sammāsamādhi hoti.</i></a></p>
<p><a data-ref="sc37, ms29Dhs_404, msdiv25"><i>Katamaṃ tasmiṃ samaye saddhābalaṃ hoti?</i></a> <a><i>Yā tasmiṃ samaye saddhā saddahanā okappanā abhippasādo saddhā saddhindriyaṃ saddhābalaṃ—</i></a> <a><i>idaṃ tasmiṃ samaye saddhābalaṃ hoti.</i></a></p>
<p><a data-ref="sc38, pts-vp-pli13, ms29Dhs_405, msdiv26"><i>Katamaṃ tasmiṃ samaye vīriyabalaṃ hoti?</i></a> <a><i>Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ sammāvāyāmo—</i></a> <a><i>idaṃ tasmiṃ samaye vīriyabalaṃ hoti.</i></a></p>
<p><a data-ref="sc39, ms29Dhs_406, msdiv27"><i>Katamaṃ tasmiṃ samaye satibalaṃ hoti?</i></a> <a><i>Yā tasmiṃ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati—</i></a> <a><i>idaṃ tasmiṃ samaye satibalaṃ hoti.</i></a></p>
<p><a data-ref="sc40, ms29Dhs_407, msdiv28"><i>Katamaṃ tasmiṃ samaye samādhibalaṃ hoti?</i></a> <a><i>Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—</i></a> <a><i>idaṃ tasmiṃ samaye samādhibalaṃ hoti.</i></a></p>
<p><a data-ref="sc41, ms29Dhs_408, msdiv29"><i>Katamaṃ tasmiṃ samaye paññābalaṃ hoti?</i></a> <a><i>Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi—</i></a> <a><i>idaṃ tasmiṃ samaye paññābalaṃ hoti.</i></a></p>
<p><a data-ref="sc42, ms29Dhs_409, msdiv30"><i>Katamaṃ tasmiṃ samaye hiribalaṃ hoti?</i></a> <a><i>Yaṃ tasmiṃ samaye hirīyati hiriyitabbena hirīyati pāpakānaṃ akusalānaṃ dhammānaṃ samāpattiyā—</i></a> <a><i>idaṃ tasmiṃ samaye hiribalaṃ hoti.</i></a></p>
<p><a data-ref="sc43, ms29Dhs_410, msdiv31"><i>Katamaṃ tasmiṃ samaye ottappabalaṃ hoti?</i></a> <a><i>Yaṃ tasmiṃ samaye ottappati ottappitabbena ottappati pāpakānaṃ akusalānaṃ dhammānaṃ samāpattiyā—</i></a> <a><i>idaṃ tasmiṃ samaye ottappabalaṃ hoti.</i></a></p>
<p><a data-ref="sc44, ms29Dhs_411, msdiv32"><i>Katamo tasmiṃ samaye alobho hoti?</i></a> <a><i>Yo tasmiṃ samaye alobho alubbhanā alubbhitattaṃ asārāgo asārajjanā asārajjitattaṃ anabhijjhā alobho kusalamūlaṃ—</i></a> <a><i>ayaṃ tasmiṃ samaye alobho hoti.</i></a></p>
<p><a data-var="adussanā adussitattaṃ → adūsanā adūsitattaṃ (sya-all)" data-ref="sc45, ms29Dhs_412, msdiv33"><i>Katamo tasmiṃ samaye adoso hoti?</i></a> <a><i>Yo tasmiṃ samaye adoso adussanā adussitattaṃ abyāpādo abyāpajjo adoso kusalamūlaṃ—</i></a> <a><i>ayaṃ tasmiṃ samaye adoso hoti.</i></a></p>
<p><a data-var="bhūrī → bhūri (si)" data-ref="sc46, pts-vp-pli14, ms29Dhs_413, msdiv34"><i>Katamo tasmiṃ samaye amoho hoti?</i></a> <a><i>Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi amoho kusalamūlaṃ—</i></a> <a><i>ayaṃ tasmiṃ samaye amoho hoti.</i></a></p>
<p><a data-ref="sc47, ms29Dhs_414, msdiv35"><i>Katamā tasmiṃ samaye anabhijjhā hoti?</i></a> <a><i>Yo tasmiṃ samaye alobho alubbhanā alubbhitattaṃ asārāgo asārajjanā asārajjitattaṃ anabhijjhā alobho kusalamūlaṃ—</i></a> <a><i>ayaṃ tasmiṃ samaye anabhijjhā hoti.</i></a></p>
<p><a data-ref="sc48, ms29Dhs_415, msdiv36"><i>Katamo tasmiṃ samaye abyāpādo hoti?</i></a> <a><i>Yo tasmiṃ samaye adoso adussanā adussitattaṃ abyāpādo abyāpajjo adoso kusalamūlaṃ—</i></a> <a><i>ayaṃ tasmiṃ samaye abyāpādo hoti.</i></a></p>
<p><a data-ref="sc49, ms29Dhs_416, msdiv37"><i>Katamā tasmiṃ samaye sammādiṭṭhi hoti?</i></a> <a><i>Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi—</i></a> <a><i>ayaṃ tasmiṃ samaye sammādiṭṭhi hoti.</i></a></p>
<p><a data-var="hirī → hiri (bj, pts-vp-pli1)" data-ref="sc50, ms29Dhs_417, msdiv38"><i>Katamā tasmiṃ samaye hirī hoti?</i></a> <a><i>Yaṃ tasmiṃ samaye hirīyati hiriyitabbena hirīyati pāpakānaṃ akusalānaṃ dhammānaṃ samāpattiyā—</i></a> <a><i>ayaṃ tasmiṃ samaye hirī hoti.</i></a></p>
<p><a data-ref="sc51, ms29Dhs_418, msdiv39"><i>Katamaṃ tasmiṃ samaye ottappaṃ hoti?</i></a> <a><i>Yaṃ tasmiṃ samaye ottappati ottappitabbena ottappati pāpakānaṃ akusalānaṃ dhammānaṃ samāpattiyā—</i></a> <a><i>idaṃ tasmiṃ samaye ottappaṃ hoti.</i></a></p>
<p><a data-var="paṭipassaddhi → paṭippassaddhi (bj, sya-all)" data-ref="sc52, ms29Dhs_419, msdiv40"><i>Katamā tasmiṃ samaye kāyapassaddhi hoti?</i></a> <a data-var="paṭipassambhanā → paṭippassambhanā (bj, sya-all) | paṭipassambhitattaṃ → paṭippassambhitattaṃ (bj, sya-all)"><i>Yā tasmiṃ samaye vedanākkhandhassa saññākkhandhassa saṅkhārakkhandhassa passaddhi paṭipassaddhi passambhanā paṭipassambhanā paṭipassambhitattaṃ—</i></a> <a><i>ayaṃ tasmiṃ samaye kāyapassaddhi hoti.</i></a></p>
<p><a data-ref="sc53, pts-vp-pli15, ms29Dhs_420, msdiv41"><i>Katamā tasmiṃ samaye cittapassaddhi hoti?</i></a> <a><i>Yā tasmiṃ samaye viññāṇakkhandhassa passaddhi paṭipassaddhi passambhanā paṭipassambhanā paṭipassambhitattaṃ—</i></a> <a><i>ayaṃ tasmiṃ samaye cittapassaddhi hoti.</i></a></p>
<p><a data-ref="sc54, ms29Dhs_421, msdiv42"><i>Katamā tasmiṃ samaye kāyalahutā hoti?</i></a> <a><i>Yā tasmiṃ samaye vedanākkhandhassa saññākkhandhassa saṅkhārakkhandhassa lahutā lahupariṇāmatā adandhanatā avitthanatā—</i></a> <a><i>ayaṃ tasmiṃ samaye kāyalahutā hoti.</i></a></p>
<p><a data-ref="sc55, ms29Dhs_422, msdiv43"><i>Katamā tasmiṃ samaye cittalahutā hoti?</i></a> <a><i>Yā tasmiṃ samaye viññāṇakkhandhassa lahutā lahupariṇāmatā adandhanatā avitthanatā—</i></a> <a><i>ayaṃ tasmiṃ samaye cittalahutā hoti.</i></a></p>
<p><a data-ref="sc56, ms29Dhs_423, msdiv44"><i>Katamā tasmiṃ samaye kāyamudutā hoti?</i></a> <a><i>Yā tasmiṃ samaye vedanākkhandhassa saññākkhandhassa saṅkhārakkhandhassa mudutā maddavatā akakkhaḷatā akathinatā—</i></a> <a><i>ayaṃ tasmiṃ samaye kāyamudutā hoti.</i></a></p>
<p><a data-ref="sc57, ms29Dhs_424, msdiv45"><i>Katamā tasmiṃ samaye cittamudutā hoti?</i></a> <a><i>Yā tasmiṃ samaye viññāṇakkhandhassa mudutā maddavatā akakkhaḷatā akathinatā—</i></a> <a><i>ayaṃ tasmiṃ samaye cittamudutā hoti.</i></a></p>
<p><a data-ref="sc58, ms29Dhs_425, msdiv46"><i>Katamā tasmiṃ samaye kāyakammaññatā hoti?</i></a> <a><i>Yā tasmiṃ samaye vedanākkhandhassa saññākkhandhassa saṅkhārakkhandhassa kammaññatā kammaññattaṃ kammaññabhāvo—</i></a> <a><i>ayaṃ tasmiṃ samaye kāyakammaññatā hoti.</i></a></p>
<p><a data-ref="sc59, ms29Dhs_426, msdiv47"><i>Katamā tasmiṃ samaye cittakammaññatā hoti?</i></a> <a><i>Yā tasmiṃ samaye viññāṇakkhandhassa kammaññatā kammaññattaṃ kammaññabhāvo—</i></a> <a><i>ayaṃ tasmiṃ samaye cittakammaññatā hoti.</i></a></p>
<p><a data-ref="sc60, ms29Dhs_427, msdiv48"><i>Katamā tasmiṃ samaye kāyapāguññatā hoti?</i></a> <a><i>Yā tasmiṃ samaye vedanākkhandhassa saññākkhandhassa saṅkhārakkhandhassa paguṇatā paguṇattaṃ paguṇabhāvo—</i></a> <a><i>ayaṃ tasmiṃ samaye kāyapāguññatā hoti.</i></a></p>
<p><a data-ref="sc61, ms29Dhs_428, msdiv49"><i>Katamā tasmiṃ samaye cittapāguññatā hoti?</i></a> <a><i>Yā tasmiṃ samaye viññāṇakkhandhassa paguṇatā paguṇattaṃ paguṇabhāvo—</i></a> <a><i>ayaṃ tasmiṃ samaye cittapāguññatā hoti.</i></a></p>
<p><a data-ref="sc62, pts-vp-pli16, ms29Dhs_429, msdiv50"><i>Katamā tasmiṃ samaye kāyujukatā hoti?</i></a> <a><i>Yā tasmiṃ samaye vedanākkhandhassa saññākkhandhassa saṅkhārakkhandhassa ujutā ujukatā ajimhatā avaṅkatā akuṭilatā—</i></a> <a><i>ayaṃ tasmiṃ samaye kāyujukatā hoti.</i></a></p>
<p><a data-var="cittujukatā → cittujjukatā (bj, pts-vp-pli1)" data-ref="sc63, ms29Dhs_430, msdiv51"><i>Katamā tasmiṃ samaye cittujukatā hoti?</i></a> <a data-var="ujukatā → ujjukatā (bj, pts-vp-pli1)"><i>Yā tasmiṃ samaye viññāṇakkhandhassa ujutā ujukatā ajimhatā avaṅkatā akuṭilatā—</i></a> <a><i>ayaṃ tasmiṃ samaye cittujukatā hoti.</i></a></p>
<p><a data-ref="sc64, ms29Dhs_431, msdiv52"><i>Katamā tasmiṃ samaye sati hoti?</i></a> <a><i>Yā tasmiṃ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati—</i></a> <a><i>ayaṃ tasmiṃ samaye sati hoti.</i></a></p>
<p><a data-ref="sc65, ms29Dhs_432, msdiv53"><i>Katamaṃ tasmiṃ samaye sampajaññaṃ hoti?</i></a> <a><i>Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi—</i></a> <a><i>idaṃ tasmiṃ samaye sampajaññaṃ hoti.</i></a></p>
<p><a data-ref="sc66, ms29Dhs_433, msdiv54"><i>Katamo tasmiṃ samaye samatho hoti?</i></a> <a><i>Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—</i></a> <a><i>ayaṃ tasmiṃ samaye samatho hoti.</i></a></p>
<p><a data-ref="sc67, ms29Dhs_434, msdiv55"><i>Katamā tasmiṃ samaye vipassanā hoti?</i></a> <a><i>Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi—</i></a> <a><i>ayaṃ tasmiṃ samaye vipassanā hoti.</i></a></p>
<p><a data-ref="sc68, ms29Dhs_435, msdiv56"><i>Katamo tasmiṃ samaye paggāho hoti?</i></a> <a><i>Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ sammāvāyāmo—</i></a> <a><i>ayaṃ tasmiṃ samaye paggāho hoti.</i></a></p>
<p><a data-ref="sc69, pts-vp-pli17, ms29Dhs_436, msdiv57"><i>Katamo tasmiṃ samaye avikkhepo hoti?</i></a> <a><i>Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—</i></a> <a><i>ayaṃ tasmiṃ samaye avikkhepo hoti.</i></a></p>
<p><a data-ref="sc70, ms29Dhs_437"><i>Ye vā pana tasmiṃ samaye aññepi atthi paṭiccasamuppannā arūpino dhammā—</i></a> <a><i>ime dhammā kusalā.</i></a></p>
<p class="endsutta"><a data-ref="ms29Dhs_438"><i>Padabhājanīyaṃ niṭṭhitaṃ.</i></a><br>
<a><i>Paṭhamabhāṇavāro.</i></a></p>
<h2><a><i>2.1.1.2. Koṭṭhāsavāra</i></a></h2>
<p><a data-ref="sc71, ms29Dhs_439, msdiv58"><i>Tasmiṃ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, aṭṭhindriyāni honti, pañcaṅgikaṃ jhānaṃ hoti, pañcaṅgiko maggo hoti, satta balāni honti, tayo hetū honti, eko phasso hoti, ekā vedanā hoti, ekā saññā hoti, ekā cetanā hoti, ekaṃ cittaṃ hoti, eko vedanākkhandho hoti, eko saññākkhandho hoti, eko saṅkhārakkhandho hoti, eko viññāṇakkhandho hoti, ekaṃ manāyatanaṃ hoti, ekaṃ manindriyaṃ hoti, ekā manoviññāṇadhātu hoti, ekaṃ dhammāyatanaṃ hoti, ekā dhammadhātu hoti;</i></a> <a><i>ye vā pana tasmiṃ samaye aññepi atthi paṭiccasamuppannā arūpino dhammā—</i></a> <a><i>ime dhammā kusalā.</i></a></p>
<p><a data-ref="sc72, ms29Dhs_440, msdiv59"><i>Katame tasmiṃ samaye cattāro khandhā honti?</i></a> <a><i>Vedanākkhandho, saññākkhandho, saṅkhārakkhandho, viññāṇakkhandho.</i></a></p>
<p><a data-ref="sc73, ms29Dhs_441, msdiv60"><i>Katamo tasmiṃ samaye vedanākkhandho hoti?</i></a> <a><i>Yaṃ tasmiṃ samaye cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—</i></a> <a><i>ayaṃ tasmiṃ samaye vedanākkhandho hoti.</i></a></p>
<p><a data-ref="sc74, ms29Dhs_442, msdiv61"><i>Katamo tasmiṃ samaye saññākkhandho hoti?</i></a> <a><i>Yā tasmiṃ samaye saññā sañjānanā sañjānitattaṃ—</i></a> <a><i>ayaṃ tasmiṃ samaye saññākkhandho hoti.</i></a></p>
<p><a data-var="ṭhapetvā → thapetvā (mr)" data-ref="sc75, pts-vp-pli18, ms29Dhs_443, msdiv62"><i>Katamo tasmiṃ samaye saṅkhārakkhandho hoti?</i></a> <a><i>Phasso cetanā vitakko vicāro pīti cittassekaggatā saddhindriyaṃ vīriyindriyaṃ satindriyaṃ samādhindriyaṃ paññindriyaṃ jīvitindriyaṃ sammādiṭṭhi sammāsaṅkappo sammāvāyāmo sammāsati sammāsamādhi saddhābalaṃ vīriyabalaṃ satibalaṃ samādhibalaṃ paññābalaṃ hiribalaṃ ottappabalaṃ alobho adoso amoho anabhijjhā abyāpādo sammādiṭṭhi hirī ottappaṃ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati sampajaññaṃ samatho vipassanā paggāho avikkhepo;</i></a> <a><i>ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākkhandhaṃ ṭhapetvā saññākkhandhaṃ ṭhapetvā viññāṇakkhandhaṃ—</i></a> <a><i>ayaṃ tasmiṃ samaye saṅkhārakkhandho hoti.</i></a></p>
<p><a data-ref="sc76, ms29Dhs_444, msdiv63"><i>Katamo tasmiṃ samaye viññāṇakkhandho hoti?</i></a> <a><i>Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—</i></a> <a><i>ayaṃ tasmiṃ samaye viññāṇakkhandho hoti.</i></a></p>
<p class="endsutta"><a data-ref="ms29Dhs_445"><i>Ime tasmiṃ samaye cattāro khandhā honti.</i></a></p>
<p><a data-ref="sc77, ms29Dhs_446, msdiv64"><i>Katamāni tasmiṃ samaye dvāyatanāni honti?</i></a> <a><i>Manāyatanaṃ dhammāyatanaṃ.</i></a></p>
<p><a data-ref="sc78, ms29Dhs_447, msdiv65"><i>Katamaṃ tasmiṃ samaye manāyatanaṃ hoti?</i></a> <a><i>Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—</i></a> <a><i>idaṃ tasmiṃ samaye manāyatanaṃ hoti.</i></a></p>
<p><a data-ref="sc79, ms29Dhs_448, msdiv66"><i>Katamaṃ tasmiṃ samaye dhammāyatanaṃ hoti?</i></a> <a><i>Vedanākkhandho, saññākkhandho, saṅkhārakkhandho—</i></a> <a><i>idaṃ tasmiṃ samaye dhammāyatanaṃ hoti.</i></a></p>
<p class="endsutta"><a data-ref="ms29Dhs_449"><i>Imāni tasmiṃ samaye dvāyatanāni honti.</i></a></p>
<p><a data-ref="sc80, ms29Dhs_450, msdiv67"><i>Katamā tasmiṃ samaye dve dhātuyo honti?</i></a> <a><i>Manoviññāṇadhātu, dhammadhātu.</i></a></p>
<p><a data-ref="sc81, ms29Dhs_451, msdiv68"><i>Katamā tasmiṃ samaye manoviññāṇadhātu hoti?</i></a> <a><i>Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—</i></a> <a><i>ayaṃ tasmiṃ samaye manoviññāṇadhātu hoti.</i></a></p>
<p><a data-ref="sc82, pts-vp-pli19, ms29Dhs_452, msdiv69"><i>Katamā tasmiṃ samaye dhammadhātu hoti?</i></a> <a><i>Vedanākkhandho, saññākkhandho, saṅkhārakkhandho—</i></a> <a><i>ayaṃ tasmiṃ samaye dhammadhātu hoti.</i></a></p>
<p class="endsutta"><a data-ref="ms29Dhs_453"><i>Imā tasmiṃ samaye dve dhātuyo honti.</i></a></p>
<p><a data-ref="sc83, ms29Dhs_454, msdiv70"><i>Katame tasmiṃ samaye tayo āhārā honti?</i></a> <a><i>Phassāhāro, manosañcetanāhāro, viññāṇāhāro.</i></a></p>
<p><a data-ref="sc84, ms29Dhs_455, msdiv71"><i>Katamo tasmiṃ samaye phassāhāro hoti?</i></a> <a><i>Yo tasmiṃ samaye phasso phusanā samphusanā samphusitattaṃ—</i></a> <a><i>ayaṃ tasmiṃ samaye phassāhāro hoti.</i></a></p>
<p><a data-ref="sc85, ms29Dhs_456, msdiv72"><i>Katamo tasmiṃ samaye manosañcetanāhāro hoti?</i></a> <a><i>Yā tasmiṃ samaye cetanā sañcetanā cetayitattaṃ—</i></a> <a><i>ayaṃ tasmiṃ samaye manosañcetanāhāro hoti.</i></a></p>
<p><a data-ref="sc86, ms29Dhs_457, msdiv73"><i>Katamo tasmiṃ samaye viññāṇāhāro hoti?</i></a> <a><i>Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—</i></a> <a><i>ayaṃ tasmiṃ samaye viññāṇāhāro hoti.</i></a></p>
<p class="endsutta"><a data-ref="ms29Dhs_458"><i>Ime tasmiṃ samaye tayo āhārā honti.</i></a></p>
<p><a data-ref="sc87, ms29Dhs_459, msdiv74"><i>Katamāni tasmiṃ samaye aṭṭhindriyāni honti?</i></a> <a><i>Saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, manindriyaṃ, somanassindriyaṃ, jīvitindriyaṃ.</i></a></p>
<p><a data-ref="sc88, ms29Dhs_460, msdiv75"><i>Katamaṃ tasmiṃ samaye saddhindriyaṃ hoti?</i></a> <a><i>Yā tasmiṃ samaye saddhā saddahanā okappanā abhippasādo saddhā saddhindriyaṃ saddhābalaṃ—</i></a> <a><i>idaṃ tasmiṃ samaye saddhindriyaṃ hoti.</i></a></p>
<p><a data-ref="sc89, ms29Dhs_461, msdiv76"><i>Katamaṃ tasmiṃ samaye vīriyindriyaṃ hoti?</i></a> <a><i>Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ sammāvāyāmo—</i></a> <a><i>idaṃ tasmiṃ samaye vīriyindriyaṃ hoti.</i></a></p>
<p><a data-ref="sc90, ms29Dhs_462, msdiv77"><i>Katamaṃ tasmiṃ samaye satindriyaṃ hoti?</i></a> <a><i>Yā tasmiṃ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati—</i></a> <a><i>idaṃ tasmiṃ samaye satindriyaṃ hoti.</i></a></p>
<p><a data-ref="sc91, pts-vp-pli20, ms29Dhs_463, msdiv78"><i>Katamaṃ tasmiṃ samaye samādhindriyaṃ hoti?</i></a> <a><i>Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—</i></a> <a><i>idaṃ tasmiṃ samaye samādhindriyaṃ hoti.</i></a></p>
<p><a data-ref="sc92, ms29Dhs_464, msdiv79"><i>Katamaṃ tasmiṃ samaye paññindriyaṃ hoti?</i></a> <a><i>Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi—</i></a> <a><i>idaṃ tasmiṃ samaye paññindriyaṃ hoti.</i></a></p>
<p><a data-ref="sc93, ms29Dhs_465, msdiv80"><i>Katamaṃ tasmiṃ samaye manindriyaṃ hoti?</i></a> <a><i>Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—</i></a> <a><i>idaṃ tasmiṃ samaye manindriyaṃ hoti.</i></a></p>
<p><a data-ref="sc94, ms29Dhs_466, msdiv81"><i>Katamaṃ tasmiṃ samaye somanassindriyaṃ hoti?</i></a> <a><i>Yaṃ tasmiṃ samaye cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—</i></a> <a><i>idaṃ tasmiṃ samaye somanassindriyaṃ hoti.</i></a></p>
<p><a data-ref="sc95, ms29Dhs_467, msdiv82"><i>Katamaṃ tasmiṃ samaye jīvitindriyaṃ hoti?</i></a> <a><i>Yo tesaṃ arūpīnaṃ dhammānaṃ āyu ṭhiti yapanā yāpanā iriyanā vattanā pālanā jīvitaṃ jīvitindriyaṃ—</i></a> <a><i>idaṃ tasmiṃ samaye jīvitindriyaṃ hoti.</i></a></p>
<p class="endsutta"><a data-ref="ms29Dhs_468"><i>Imāni tasmiṃ samaye aṭṭhindriyāni honti.</i></a></p>
<p><a data-ref="sc96, ms29Dhs_469, msdiv83"><i>Katamaṃ tasmiṃ samaye pañcaṅgikaṃ jhānaṃ hoti?</i></a> <a><i>Vitakko, vicāro, pīti, sukhaṃ, cittassekaggatā.</i></a></p>
<p><a data-ref="sc97, ms29Dhs_470, msdiv84"><i>Katamo tasmiṃ samaye vitakko hoti?</i></a> <a><i>Yo tasmiṃ samaye takko vitakko saṅkappo appanā byappanā cetaso abhiniropanā sammāsaṅkappo—</i></a> <a><i>ayaṃ tasmiṃ samaye vitakko hoti.</i></a></p>
<p><a data-var="anusandhānatā → anusandhanataṃ (si, mr); anusandhanatā (sya-all, pts-vp-pli1)" data-ref="sc98, ms29Dhs_471, msdiv85"><i>Katamo tasmiṃ samaye vicāro hoti?</i></a> <a><i>Yo tasmiṃ samaye cāro vicāro anuvicāro upavicāro cittassa anusandhānatā anupekkhanatā—</i></a> <a><i>ayaṃ tasmiṃ samaye vicāro hoti.</i></a></p>
<p><a data-ref="sc99, pts-vp-pli21, ms29Dhs_472, msdiv86"><i>Katamā tasmiṃ samaye pīti hoti?</i></a> <a><i>Yā tasmiṃ samaye pīti pāmojjaṃ āmodanā pamodanā hāso pahāso vitti odagyaṃ attamanatā cittassa—</i></a> <a><i>ayaṃ tasmiṃ samaye pīti hoti.</i></a></p>
<p><a data-ref="sc100, ms29Dhs_473, msdiv87"><i>Katamaṃ tasmiṃ samaye sukhaṃ hoti?</i></a> <a><i>Yaṃ tasmiṃ samaye cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—</i></a> <a><i>idaṃ tasmiṃ samaye sukhaṃ hoti.</i></a></p>
<p><a data-ref="sc101, ms29Dhs_474, msdiv88"><i>Katamā tasmiṃ samaye cittassekaggatā hoti?</i></a> <a><i>Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—</i></a> <a><i>ayaṃ tasmiṃ samaye cittassekaggatā hoti.</i></a></p>
<p class="endsutta"><a data-ref="ms29Dhs_475"><i>Idaṃ tasmiṃ samaye pañcaṅgikaṃ jhānaṃ hoti.</i></a></p>
<p><a data-ref="sc102, ms29Dhs_476, msdiv89"><i>Katamo tasmiṃ samaye pañcaṅgiko maggo hoti?</i></a> <a><i>Sammādiṭṭhi, sammāsaṅkappo, sammāvāyāmo, sammāsati, sammāsamādhi.</i></a></p>
<p><a data-ref="sc103, ms29Dhs_477, msdiv90"><i>Katamā tasmiṃ samaye sammādiṭṭhi hoti?</i></a> <a><i>Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi—</i></a> <a><i>ayaṃ tasmiṃ samaye sammādiṭṭhi hoti.</i></a></p>
<p><a data-ref="sc104, ms29Dhs_478, msdiv91"><i>Katamo tasmiṃ samaye sammāsaṅkappo hoti?</i></a> <a><i>Yo tasmiṃ samaye takko vitakko saṅkappo appanā byappanā cetaso abhiniropanā sammāsaṅkappo—</i></a> <a><i>ayaṃ tasmiṃ samaye sammāsaṅkappo hoti.</i></a></p>
<p><a data-ref="sc105, ms29Dhs_479, msdiv92"><i>Katamo tasmiṃ samaye sammāvāyāmo hoti?</i></a> <a><i>Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ sammāvāyāmo—</i></a> <a><i>ayaṃ tasmiṃ samaye sammāvāyāmo hoti.</i></a></p>
<p><a data-var="asammussanatā → apammussanatā (bj); asammusanatā (sya-all)" data-ref="sc106, pts-vp-pli22, ms29Dhs_480, msdiv93"><i>Katamā tasmiṃ samaye sammāsati hoti?</i></a> <a><i>Yā tasmiṃ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati—</i></a> <a><i>ayaṃ tasmiṃ samaye sammāsati hoti.</i></a></p>
<p><a data-ref="sc107, ms29Dhs_481, msdiv94"><i>Katamo tasmiṃ samaye sammāsamādhi hoti?</i></a> <a><i>Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—</i></a> <a><i>ayaṃ tasmiṃ samaye sammāsamādhi hoti.</i></a></p>
<p class="endsutta"><a data-ref="ms29Dhs_482"><i>Ayaṃ tasmiṃ samaye pañcaṅgiko maggo hoti.</i></a></p>
<p><a data-var="vīriyabalaṃ → viriyabalaṃ (bj, sya-all, pts-vp-pli1)" data-ref="sc108, ms29Dhs_483, msdiv95"><i>Katamāni tasmiṃ samaye satta balāni honti?</i></a> <a><i>Saddhābalaṃ, vīriyabalaṃ, satibalaṃ, samādhibalaṃ, paññābalaṃ, hiribalaṃ, ottappabalaṃ.</i></a></p>
<p><a data-ref="sc109, ms29Dhs_484, msdiv96"><i>Katamaṃ tasmiṃ samaye saddhābalaṃ hoti?</i></a> <a><i>Yā tasmiṃ samaye saddhā saddahanā okappanā abhippasādo saddhā saddhindriyaṃ saddhābalaṃ—</i></a> <a><i>idaṃ tasmiṃ samaye saddhābalaṃ hoti.</i></a></p>
<p><a data-ref="sc110, ms29Dhs_485, msdiv97"><i>Katamaṃ tasmiṃ samaye vīriyabalaṃ hoti?</i></a> <a><i>Yo tasmiṃ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṃ vīriyindriyaṃ vīriyabalaṃ sammāvāyāmo—</i></a> <a><i>idaṃ tasmiṃ samaye vīriyabalaṃ hoti.</i></a></p>
<p><a data-ref="sc111, ms29Dhs_486, msdiv98"><i>Katamaṃ tasmiṃ samaye satibalaṃ hoti?</i></a> <a><i>Yā tasmiṃ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṃ satibalaṃ sammāsati—</i></a> <a><i>idaṃ tasmiṃ samaye satibalaṃ hoti.</i></a></p>
<p><a data-ref="sc112, ms29Dhs_487, msdiv99"><i>Katamaṃ tasmiṃ samaye samādhibalaṃ hoti?</i></a> <a><i>Yā tasmiṃ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṃ samādhibalaṃ sammāsamādhi—</i></a> <a><i>idaṃ tasmiṃ samaye samādhibalaṃ hoti.</i></a></p>
<p><a data-ref="sc113, pts-vp-pli23, ms29Dhs_488, msdiv100"><i>Katamaṃ tasmiṃ samaye paññābalaṃ hoti?</i></a> <a><i>Yā tasmiṃ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṃ kosallaṃ nepuññaṃ vebhabyā cintā upaparikkhā bhūrī medhā pariṇāyikā vipassanā sampajaññaṃ patodo paññā paññindriyaṃ paññābalaṃ paññāsatthaṃ paññāpāsādo paññāāloko paññāobhāso paññāpajjoto paññāratanaṃ amoho dhammavicayo sammādiṭṭhi—</i></a> <a><i>idaṃ tasmiṃ samaye paññābalaṃ hoti.</i></a></p>
<p><a data-ref="sc114, ms29Dhs_489, msdiv101"><i>Katamaṃ tasmiṃ samaye hiribalaṃ hoti?</i></a> <a><i>Yaṃ tasmiṃ samaye hirīyati hiriyitabbena hirīyati pāpakānaṃ akusalānaṃ dhammānaṃ samāpattiyā—</i></a> <a><i>idaṃ tasmiṃ samaye hiribalaṃ hoti.</i></a></p>
<p><a data-ref="sc115, ms29Dhs_490, msdiv102"><i>Katamaṃ tasmiṃ samaye ottappabalaṃ hoti?</i></a> <a><i>Yaṃ tasmiṃ samaye ottappati ottappitabbena ottappati pāpakānaṃ akusalānaṃ dhammānaṃ samāpattiyā—</i></a> <a><i>idaṃ tasmiṃ samaye ottappabalaṃ hoti.</i></a></p>
<p class="endsutta"><a data-ref="ms29Dhs_491"><i>Imāni tasmiṃ samaye satta balāni honti.</i></a></p>
<p><a data-ref="sc116, ms29Dhs_492, msdiv103"><i>Katame tasmiṃ samaye tayo hetū honti?</i></a> <a><i>Alobho, adoso, amoho.</i></a></p>
<p><a data-ref="sc117, ms29Dhs_493, msdiv104"><i>Katamo tasmiṃ samaye alobho hoti?</i></a> <a><i>Yo tasmiṃ samaye alobho alubbhanā alubbhitattaṃ asārāgo asārajjanā asārajjitattaṃ anabhijjhā alobho kusalamūlaṃ—</i></a> <a><i>ayaṃ tasmiṃ samaye alobho hoti.</i></a></p>
<p><a data-var="abyāpajjo → avyāpajjho (bj); abyāpajjho (cck); avyāpajjo (pts-vp-pli1)" data-ref="sc118, ms29Dhs_494, msdiv105"><i>Katamo tasmiṃ samaye adoso hoti?</i></a> <a><i>Yo tasmiṃ samaye adoso adussanā adussitattaṃ abyāpādo abyāpajjo adoso kusalamūlaṃ—</i></a> <a><i>ayaṃ tasmiṃ samaye adoso hoti.</i></a></p>
<p><a data-ref="sc119, ms29Dhs_495, msdiv106"><i>Katamo tasmiṃ samaye amoho hoti?</i></a> <a><i>Yā tasmiṃ samaye paññā pajānanā …pe… amoho dhammavicayo sammādiṭṭhi—</i></a> <a><i>ayaṃ tasmiṃ samaye amoho hoti.</i></a></p>
<p class="endsutta"><a data-ref="ms29Dhs_496"><i>Ime tasmiṃ samaye tayo hetū honti.</i></a></p>
<p><a data-ref="sc120, ms29Dhs_497, msdiv107"><i>Katamo tasmiṃ samaye eko phasso hoti?</i></a> <a><i>Yo tasmiṃ samaye phasso phusanā samphusanā samphusitattaṃ—</i></a> <a><i>ayaṃ tasmiṃ samaye eko phasso hoti.</i></a></p>
<p><a data-ref="sc121, ms29Dhs_498, msdiv108"><i>Katamā tasmiṃ samaye ekā vedanā hoti?</i></a> <a><i>Yaṃ tasmiṃ samaye cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—</i></a> <a><i>ayaṃ tasmiṃ samaye ekā vedanā hoti.</i></a></p>
<p><a data-ref="sc122, pts-vp-pli24, ms29Dhs_499, msdiv109"><i>Katamā tasmiṃ samaye ekā saññā hoti?</i></a> <a><i>Yā tasmiṃ samaye saññā sañjānanā sañjānitattaṃ—</i></a> <a><i>ayaṃ tasmiṃ samaye ekā saññā hoti.</i></a></p>
<p><a data-ref="sc123, ms29Dhs_500, msdiv110"><i>Katamā tasmiṃ samaye ekā cetanā hoti?</i></a> <a><i>Yā tasmiṃ samaye cetanā sañcetanā cetayitattaṃ—</i></a> <a><i>ayaṃ tasmiṃ samaye ekā cetanā hoti.</i></a></p>
<p><a data-ref="sc124, ms29Dhs_501, msdiv111"><i>Katamaṃ tasmiṃ samaye ekaṃ cittaṃ hoti?</i></a> <a><i>Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—</i></a> <a><i>idaṃ tasmiṃ samaye ekaṃ cittaṃ hoti.</i></a></p>
<p><a data-ref="sc125, ms29Dhs_502, msdiv112"><i>Katamo tasmiṃ samaye eko vedanākkhandho hoti?</i></a> <a><i>Yaṃ tasmiṃ samaye cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā—</i></a> <a><i>ayaṃ tasmiṃ samaye eko vedanākkhandho hoti.</i></a></p>
<p><a data-ref="sc126, ms29Dhs_503, msdiv113"><i>Katamo tasmiṃ samaye eko saññākkhandho hoti?</i></a> <a><i>Yā tasmiṃ samaye saññā sañjānanā sañjānitattaṃ—</i></a> <a><i>ayaṃ tasmiṃ samaye eko saññākkhandho hoti.</i></a></p>
<p><a data-ref="sc127, ms29Dhs_504, msdiv114"><i>Katamo tasmiṃ samaye eko saṅkhārakkhandho hoti?</i></a> <a><i>Phasso cetanā vitakko vicāro pīti cittassekaggatā saddhindriyaṃ vīriyindriyaṃ satindriyaṃ samādhindriyaṃ paññindriyaṃ jīvitindriyaṃ sammādiṭṭhi sammāsaṅkappo sammāvāyāmo sammāsati sammāsamādhi saddhābalaṃ vīriyabalaṃ satibalaṃ samādhibalaṃ paññābalaṃ hiribalaṃ ottappabalaṃ alobho adoso amoho anabhijjhā abyāpādo sammādiṭṭhi hirī ottappaṃ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati sampajaññaṃ samatho vipassanā paggāho avikkhepo;</i></a> <a><i>ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākkhandhaṃ ṭhapetvā saññākkhandhaṃ ṭhapetvā viññāṇakkhandhaṃ—</i></a> <a><i>ayaṃ tasmiṃ samaye eko saṅkhārakkhandho hoti.</i></a></p>
<p><a data-ref="sc128, ms29Dhs_505, msdiv115"><i>Katamo tasmiṃ samaye eko viññāṇakkhandho hoti?</i></a> <a><i>Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—</i></a> <a><i>ayaṃ tasmiṃ samaye eko viññāṇakkhandho hoti.</i></a></p>
<p><a data-ref="sc129, pts-vp-pli25, ms29Dhs_506, msdiv116"><i>Katamaṃ tasmiṃ samaye ekaṃ manāyatanaṃ hoti?</i></a> <a><i>Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—</i></a> <a><i>idaṃ tasmiṃ samaye ekaṃ manāyatanaṃ hoti.</i></a></p>
<p><a data-ref="sc130, ms29Dhs_507, msdiv117"><i>Katamaṃ tasmiṃ samaye ekaṃ manindriyaṃ hoti?</i></a> <a><i>Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—</i></a> <a><i>idaṃ tasmiṃ samaye ekaṃ manindriyaṃ hoti.</i></a></p>
<p><a data-ref="sc131, ms29Dhs_508, msdiv118"><i>Katamā tasmiṃ samaye ekā manoviññāṇadhātu hoti?</i></a> <a><i>Yaṃ tasmiṃ samaye cittaṃ mano mānasaṃ hadayaṃ paṇḍaraṃ mano manāyatanaṃ manindriyaṃ viññāṇaṃ viññāṇakkhandho tajjāmanoviññāṇadhātu—</i></a> <a><i>ayaṃ tasmiṃ samaye ekā manoviññāṇadhātu hoti.</i></a></p>
<p><a data-ref="sc132, ms29Dhs_509, msdiv119"><i>Katamaṃ tasmiṃ samaye ekaṃ dhammāyatanaṃ hoti?</i></a> <a><i>Vedanākkhandho, saññākkhandho, saṅkhārakkhandho—</i></a> <a><i>idaṃ tasmiṃ samaye ekaṃ dhammāyatanaṃ hoti.</i></a></p>
<p><a data-ref="sc133, ms29Dhs_510, msdiv120"><i>Katamā tasmiṃ samaye ekā dhammadhātu hoti?</i></a> <a><i>Vedanākkhandho, saññākkhandho, saṅkhārakkhandho—</i></a> <a><i>ayaṃ tasmiṃ samaye ekā dhammadhātu hoti.</i></a></p>
<p><a data-ref="sc134, ms29Dhs_511"><i>Ye vā pana tasmiṃ samaye aññepi atthi paṭiccasamuppannā arūpino dhammā—</i></a> <a><i>ime dhammā kusalā.</i></a></p>
<p class="endsutta"><a data-ref="ms29Dhs_512"><i>Koṭṭhāsavāro.</i></a></p>
<h2><a><i>2.1.1.3. Suññatavāra</i></a></h2>
<p><a data-ref="sc135, ms29Dhs_513, msdiv121"><i>Tasmiṃ kho pana samaye dhammā honti, khandhā honti, āyatanāni honti, dhātuyo honti, āhārā honti, indriyāni honti, jhānaṃ hoti, maggo hoti, balāni honti, hetū honti, phasso hoti, vedanā hoti, saññā hoti, cetanā hoti, cittaṃ hoti, vedanākkhandho hoti, saññākkhandho hoti, saṅkhārakkhandho hoti, viññāṇakkhandho hoti, manāyatanaṃ hoti, manindriyaṃ hoti, manoviññāṇadhātu hoti, dhammāyatanaṃ hoti, dhammadhātu hoti;</i></a> <a><i>ye vā pana tasmiṃ samaye aññepi atthi paṭiccasamuppannā arūpino dhammā—</i></a> <a><i>ime dhammā kusalā.</i></a></p>
<p><a data-ref="sc136, ms29Dhs_514, msdiv122"><i>Katame tasmiṃ samaye dhammā honti?</i></a> <a><i>Vedanākkhandho, saññākkhandho, saṅkhārakkhandho, viññāṇakkhandho—</i></a> <a><i>ime tasmiṃ samaye dhammā honti.</i></a></p>
<p><a data-ref="sc137, pts-vp-pli26, ms29Dhs_515, msdiv123"><i>Katame tasmiṃ samaye khandhā honti?</i></a> <a><i>Vedanākkhandho, saññākkhandho, saṅkhārakkhandho, viññāṇakkhandho—</i></a> <a><i>ime tasmiṃ samaye khandhā honti.</i></a></p>
<p><a data-ref="sc138, ms29Dhs_516, msdiv124"><i>Katamāni tasmiṃ samaye āyatanāni honti?</i></a> <a><i>Manāyatanaṃ, dhammāyatanaṃ—</i></a> <a><i>imāni tasmiṃ samaye āyatanāni honti.</i></a></p>
<p><a data-ref="sc139, ms29Dhs_517, msdiv125"><i>Katamā tasmiṃ samaye dhātuyo honti?</i></a> <a><i>Manoviññāṇadhātu, dhammadhātu—</i></a> <a><i>imā tasmiṃ samaye dhātuyo honti.</i></a></p>
<p><a data-ref="sc140, ms29Dhs_518, msdiv126"><i>Katame tasmiṃ samaye āhārā honti?</i></a> <a><i>Phassāhāro, manosañcetanāhāro, viññāṇāhāro—</i></a> <a><i>ime tasmiṃ samaye āhārā honti.</i></a></p>
<p><a data-ref="sc141, ms29Dhs_519, msdiv127"><i>Katamāni tasmiṃ samaye indriyāni honti?</i></a> <a><i>Saddhindriyaṃ, vīriyindriyaṃ, satindriyaṃ, samādhindriyaṃ, paññindriyaṃ, manindriyaṃ, somanassindriyaṃ, jīvitindriyaṃ—</i></a> <a><i>imāni tasmiṃ samaye indriyāni honti.</i></a></p>
<p><a data-ref="sc142, ms29Dhs_520, msdiv128"><i>Katamaṃ tasmiṃ samaye jhānaṃ hoti?</i></a> <a><i>Vitakko, vicāro, pīti, sukhaṃ, cittassekaggatā—</i></a> <a><i>idaṃ tasmiṃ samaye jhānaṃ hoti.</i></a></p>
<p><a data-ref="sc143, ms29Dhs_521, msdiv129"><i>Katamo tasmiṃ samaye maggo hoti?</i></a> <a><i>Sammādiṭṭhi, sammāsaṅkappo, sammāvāyāmo, sammāsati, sammāsamādhi—</i></a> <a><i>ayaṃ tasmiṃ samaye maggo hoti.</i></a></p>
<p><a data-ref="sc144, ms29Dhs_522, msdiv130"><i>Katamāni tasmiṃ samaye balāni honti?</i></a> <a><i>Saddhābalaṃ, vīriyabalaṃ, satibalaṃ, samādhibalaṃ, paññābalaṃ, hiribalaṃ, ottappabalaṃ—</i></a> <a><i>imāni tasmiṃ samaye balāni honti.</i></a></p>
<p><a data-ref="sc145, ms29Dhs_523, msdiv131"><i>Katame tasmiṃ samaye hetū honti?</i></a> <a><i>Alobho, adoso, amoho—</i></a> <a><i>ime tasmiṃ samaye hetū honti.</i></a></p>
<p><a data-ref="sc146, ms29Dhs_524, msdiv132"><i>Katamo tasmiṃ samaye phasso hoti …pe…</i></a> <a><i>ayaṃ tasmiṃ samaye phasso hoti.</i></a></p>
<p><a data-ref="sc147, ms29Dhs_525, msdiv133"><i>Katamā tasmiṃ samaye vedanā hoti …pe…</i></a> <a><i>ayaṃ tasmiṃ samaye vedanā hoti.</i></a></p>
<p><a data-ref="sc148, ms29Dhs_526, msdiv134"><i>Katamā tasmiṃ samaye saññā hoti …pe…</i></a> <a><i>ayaṃ tasmiṃ samaye saññā hoti.</i></a></p>
<p><a data-ref="sc149, ms29Dhs_527, msdiv135"><i>Katamā tasmiṃ samaye cetanā hoti …pe…</i></a> <a><i>ayaṃ tasmiṃ samaye cetanā hoti.</i></a></p>
<p><a data-ref="sc150, ms29Dhs_528, msdiv136"><i>Katamaṃ tasmiṃ samaye cittaṃ hoti …pe…</i></a> <a><i>idaṃ tasmiṃ samaye cittaṃ hoti.</i></a></p>
<p><a data-ref="sc151, ms29Dhs_529, msdiv137"><i>Katamo tasmiṃ samaye vedanākkhandho hoti …pe…</i></a> <a><i>ayaṃ tasmiṃ samaye vedanākkhandho hoti.</i></a></p>
<p><a data-ref="sc152, ms29Dhs_530, msdiv138"><i>Katamo tasmiṃ samaye saññākkhandho hoti …pe…</i></a> <a><i>ayaṃ tasmiṃ samaye saññākkhandho hoti.</i></a></p>
<p><a data-ref="sc153, ms29Dhs_531, msdiv139"><i>Katamo tasmiṃ samaye saṅkhārakkhandho hoti …pe…</i></a> <a><i>ayaṃ tasmiṃ samaye saṅkhārakkhandho hoti.</i></a></p>
<p><a data-ref="sc154, ms29Dhs_532, msdiv140"><i>Katamo tasmiṃ samaye viññāṇakkhandho hoti …pe…</i></a> <a><i>ayaṃ tasmiṃ samaye viññāṇakkhandho hoti.</i></a></p>
<p><a data-ref="sc155, ms29Dhs_533, msdiv141"><i>Katamaṃ tasmiṃ samaye manāyatanaṃ hoti …pe…</i></a> <a><i>idaṃ tasmiṃ samaye manāyatanaṃ hoti.</i></a></p>
<p><a data-ref="sc156, ms29Dhs_534, msdiv142"><i>Katamaṃ tasmiṃ samaye manindriyaṃ hoti …pe…</i></a> <a><i>idaṃ tasmiṃ samaye manindriyaṃ hoti.</i></a></p>
<p><a data-ref="sc157, ms29Dhs_535, msdiv143"><i>Katamā tasmiṃ samaye manoviññāṇadhātu hoti …pe…</i></a> <a><i>ayaṃ tasmiṃ samaye manoviññāṇadhātu hoti.</i></a></p>
<p><a data-ref="sc158, ms29Dhs_536, msdiv144"><i>Katamaṃ tasmiṃ samaye dhammāyatanaṃ hoti?</i></a> <a><i>Vedanākkhandho, saññākkhandho, saṅkhārakkhandho—</i></a> <a><i>idaṃ tasmiṃ samaye dhammāyatanaṃ hoti.</i></a></p>
<p><a data-ref="sc159, ms29Dhs_537, msdiv145"><i>Katamā tasmiṃ samaye dhammadhātu hoti?</i></a> <a><i>Vedanākkhandho, saññākkhandho, saṅkhārakkhandho—</i></a> <a><i>ayaṃ tasmiṃ samaye dhammadhātu hoti.</i></a></p>
<p><a data-ref="sc160, ms29Dhs_538"><i>Ye vā pana tasmiṃ samaye aññepi atthi paṭiccasamuppannā arūpino dhammā—</i></a> <a><i>ime dhammā kusalā.</i></a></p>
<p class="endsutta"><a data-ref="ms29Dhs_539"><i>Suññatavāro.</i></a><br>
<a><i>Paṭhamaṃ cittaṃ.</i></a></p>
<p><a data-ref="sc161, pts-vp-pli27, ms29Dhs_540, msdiv146"><i>Katame dhammā kusalā?</i></a> <a><i>Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ ñāṇasampayuttaṃ sasaṅkhārena rūpārammaṇaṃ vā …pe…</i></a> <a><i>dhammārammaṇaṃ vā yaṃ yaṃ vā panārabbha, tasmiṃ samaye phasso hoti …pe… avikkhepo hoti …pe…</i></a> <a><i>ime dhammā kusalā.</i></a></p>
<p class="endsutta"><a data-ref="ms29Dhs_541"><i>Dutiyaṃ cittaṃ.</i></a></p>
<p><a data-ref="sc162, ms29Dhs_542, msdiv147"><i>Katame dhammā kusalā?</i></a> <a><i>Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ ñāṇavippayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye phasso hoti, vedanā hoti, saññā hoti, cetanā hoti, cittaṃ hoti, vitakko hoti, vicāro hoti, pīti hoti, sukhaṃ hoti, cittassekaggatā hoti, saddhindriyaṃ hoti, vīriyindriyaṃ hoti, satindriyaṃ hoti, samādhindriyaṃ hoti, manindriyaṃ hoti, somanassindriyaṃ hoti, jīvitindriyaṃ hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti, saddhābalaṃ hoti, vīriyabalaṃ hoti, satibalaṃ hoti, samādhibalaṃ hoti, hiribalaṃ hoti, ottappabalaṃ hoti, alobho hoti, adoso hoti, anabhijjhā hoti, abyāpādo hoti, hirī hoti, ottappaṃ hoti, kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti, kāyapāguññatā hoti, cittapāguññatā hoti, kāyujukatā hoti, cittujukatā hoti, sati hoti, samatho hoti, paggāho hoti, avikkhepo hoti;</i></a> <a><i>ye vā pana tasmiṃ samaye aññepi atthi paṭiccasamuppannā arūpino dhammā—</i></a> <a><i>ime dhammā kusalā …pe….</i></a></p>
<p><a data-ref="sc163, ms29Dhs_543"><i>Tasmiṃ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, sattindriyāni honti, pañcaṅgikaṃ jhānaṃ hoti, caturaṅgiko maggo hoti, cha balāni honti, dve hetū honti, eko phasso hoti …pe… ekaṃ dhammāyatanaṃ hoti, ekā dhammadhātu hoti;</i></a> <a><i>ye vā pana tasmiṃ samaye aññepi atthi paṭiccasamuppannā arūpino dhammā—</i></a> <a><i>ime dhammā kusalā …pe….</i></a></p>
<p><a data-ref="sc164, pts-vp-pli28, ms29Dhs_544, msdiv148"><i>Katamo tasmiṃ samaye saṅkhārakkhandho hoti?</i></a> <a><i>Phasso cetanā vitakko vicāro pīti cittassekaggatā saddhindriyaṃ vīriyindriyaṃ satindriyaṃ samādhindriyaṃ jīvitindriyaṃ sammāsaṅkappo sammāvāyāmo sammāsati sammāsamādhi saddhābalaṃ vīriyabalaṃ satibalaṃ samādhibalaṃ hiribalaṃ ottappabalaṃ alobho adoso anabhijjhā abyāpādo hirī ottappaṃ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati samatho paggāho avikkhepo;</i></a> <a><i>ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākkhandhaṃ ṭhapetvā saññākkhandhaṃ ṭhapetvā viññāṇakkhandhaṃ—</i></a> <a><i>ayaṃ tasmiṃ samaye saṅkhārakkhandho hoti …pe…</i></a> <a><i>ime dhammā kusalā.</i></a></p>
<p class="endsutta"><a data-ref="ms29Dhs_545"><i>Tatiyaṃ cittaṃ.</i></a></p>
<p><a data-ref="sc165, ms29Dhs_546, msdiv149"><i>Katame dhammā kusalā?</i></a> <a><i>Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ ñāṇavippayuttaṃ sasaṅkhārena rūpārammaṇaṃ vā …pe…</i></a> <a><i>dhammārammaṇaṃ vā yaṃ yaṃ vā panārabbha, tasmiṃ samaye phasso hoti …pe… avikkhepo hoti …pe…</i></a> <a><i>ime dhammā kusalā.</i></a></p>
<p class="endsutta"><a data-ref="ms29Dhs_547"><i>Catutthaṃ cittaṃ.</i></a></p>
<p><a data-ref="sc166, ms29Dhs_548, msdiv150"><i>Katame dhammā kusalā?</i></a> <a><i>Yasmiṃ samaye kāmāvacaraṃ kusalaṃ cittaṃ uppannaṃ hoti upekkhāsahagataṃ ñāṇasampayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye phasso hoti, vedanā hoti, saññā hoti, cetanā hoti, cittaṃ hoti, vitakko hoti, vicāro hoti, upekkhā hoti, cittassekaggatā hoti, saddhindriyaṃ hoti, vīriyindriyaṃ hoti, satindriyaṃ hoti, samādhindriyaṃ hoti, paññindriyaṃ hoti, manindriyaṃ hoti, upekkhindriyaṃ hoti, jīvitindriyaṃ hoti, sammādiṭṭhi hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti, saddhābalaṃ hoti, vīriyabalaṃ hoti, satibalaṃ hoti, samādhibalaṃ hoti, paññābalaṃ hoti, hiribalaṃ hoti, ottappabalaṃ hoti, alobho hoti, adoso hoti, amoho hoti, anabhijjhā hoti, abyāpādo hoti, sammādiṭṭhi hoti, hirī hoti, ottappaṃ hoti, kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti kāyapāguññatā hoti, cittapāguññatā hoti, kāyujukatā hoti, cittujukatā hoti, sati hoti, sampajaññaṃ hoti, samatho hoti, vipassanā hoti, paggāho hoti, avikkhepo hoti;</i></a> <a><i>ye vā pana tasmiṃ samaye aññepi atthi paṭiccasamuppannā arūpino dhammā—</i></a> <a><i>ime dhammā kusalā.</i></a></p>
<p><a data-ref="sc167, ms29Dhs_549, msdiv151"><i>Katamo tasmiṃ samaye phasso hoti?</i></a> <a><i>Yo tasmiṃ samaye phasso phusanā samphusanā samphusitattaṃ—</i></a> <a><i>ayaṃ tasmiṃ samaye phasso hoti.</i></a></p>
<p><a data-ref="sc168, ms29Dhs_550, msdiv152"><i>Katamā tasmiṃ samaye vedanā hoti?</i></a> <a><i>Yaṃ tasmiṃ samaye tajjāmanoviññāṇadhātusamphassajaṃ cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—</i></a> <a><i>ayaṃ tasmiṃ samaye vedanā hoti …pe….</i></a></p>
<p><a data-ref="sc169, ms29Dhs_551, msdiv153"><i>Katamā tasmiṃ samaye upekkhā hoti?</i></a> <a><i>Yaṃ tasmiṃ samaye cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—</i></a> <a><i>ayaṃ tasmiṃ samaye upekkhā hoti …pe….</i></a></p>
<p><a data-ref="sc170, ms29Dhs_552, msdiv154"><i>Katamaṃ tasmiṃ samaye upekkhindriyaṃ hoti?</i></a> <a><i>Yaṃ tasmiṃ samaye cetasikaṃ neva sātaṃ nāsātaṃ cetosamphassajaṃ adukkhamasukhaṃ vedayitaṃ cetosamphassajā adukkhamasukhā vedanā—</i></a> <a><i>idaṃ tasmiṃ samaye upekkhindriyaṃ hoti …pe…</i></a> <a><i>ye vā pana tasmiṃ samaye aññepi atthi paṭiccasamuppannā arūpino dhammā—</i></a> <a><i>ime dhammā kusalā …pe….</i></a></p>
<p><a data-ref="sc171, ms29Dhs_553"><i>Tasmiṃ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, aṭṭhindriyāni honti, caturaṅgikaṃ jhānaṃ hoti, pañcaṅgiko maggo hoti, satta balāni honti, tayo hetū honti, eko phasso hoti …pe… ekaṃ dhammāyatanaṃ hoti, ekā dhammadhātu hoti;</i></a> <a><i>ye vā pana tasmiṃ samaye aññepi atthi paṭiccasamuppannā arūpino dhammā—</i></a> <a><i>ime dhammā kusalā …pe….</i></a></p>
<p><a data-ref="sc172, pts-vp-pli29, ms29Dhs_554, msdiv155"><i>Katamo tasmiṃ samaye saṅkhārakkhandho hoti?</i></a> <a><i>Phasso cetanā vitakko vicāro cittassekaggatā saddhindriyaṃ vīriyindriyaṃ satindriyaṃ samādhindriyaṃ paññindriyaṃ jīvitindriyaṃ sammādiṭṭhi sammāsaṅkappo sammāvāyāmo sammāsati sammāsamādhi saddhābalaṃ vīriyabalaṃ satibalaṃ samādhibalaṃ paññābalaṃ hiribalaṃ ottappabalaṃ alobho adoso amoho anabhijjhā abyāpādo sammādiṭṭhi hirī ottappaṃ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati sampajaññaṃ samatho vipassanā paggāho avikkhepo.</i></a></p>
<p><a data-ref="sc173, ms29Dhs_555"><i>Ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākkhandhaṃ ṭhapetvā saññākkhandhaṃ ṭhapetvā viññāṇakkhandhaṃ—</i></a> <a><i>ayaṃ tasmiṃ samaye saṅkhārakkhandho hoti …pe…</i></a> <a><i>ime dhammā kusalā.</i></a></p>
<p class="endsutta"><a data-ref="ms29Dhs_556"><i>Pañcamaṃ cittaṃ.</i></a></p>
<p><a data-ref="sc174, ms29Dhs_557, msdiv156"><i>Katame dhammā kusalā?</i></a> <a><i>Yasmiṃ samaye kāmāvacaraṃ kusalaṃ cittaṃ uppannaṃ hoti upekkhāsahagataṃ ñāṇasampayuttaṃ sasaṅkhārena rūpārammaṇaṃ vā …pe…</i></a> <a><i>dhammārammaṇaṃ vā yaṃ yaṃ vā panārabbha, tasmiṃ samaye phasso hoti …pe… avikkhepo hoti …pe…</i></a> <a><i>ime dhammā kusalā.</i></a></p>
<p class="endsutta"><a data-ref="ms29Dhs_558"><i>Chaṭṭhaṃ cittaṃ.</i></a></p>
<p><a data-ref="sc175, ms29Dhs_559, msdiv157"><i>Katame dhammā kusalā?</i></a> <a><i>Yasmiṃ samaye kāmāvacaraṃ kusalaṃ cittaṃ uppannaṃ hoti upekkhāsahagataṃ ñāṇavippayuttaṃ rūpārammaṇaṃ vā saddārammaṇaṃ vā gandhārammaṇaṃ vā rasārammaṇaṃ vā phoṭṭhabbārammaṇaṃ vā dhammārammaṇaṃ vā yaṃ yaṃ vā panārabbha, tasmiṃ samaye phasso hoti, vedanā hoti, saññā hoti, cetanā hoti, cittaṃ hoti, vitakko hoti, vicāro hoti, upekkhā hoti, cittassekaggatā hoti, saddhindriyaṃ hoti, vīriyindriyaṃ hoti, satindriyaṃ hoti, samādhindriyaṃ hoti, manindriyaṃ hoti, upekkhindriyaṃ hoti, jīvitindriyaṃ hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti, saddhābalaṃ hoti, vīriyabalaṃ hoti, satibalaṃ hoti, samādhibalaṃ hoti, hiribalaṃ hoti, ottappabalaṃ hoti, alobho hoti, adoso hoti, anabhijjhā hoti, abyāpādo hoti, hirī hoti, ottappaṃ hoti, kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti, kāyapāguññatā hoti, cittapāguññatā hoti, kāyujukatā hoti, cittujukatā hoti, sati hoti, samatho hoti, paggāho hoti, avikkhepo hoti;</i></a> <a><i>ye vā pana tasmiṃ samaye aññepi atthi paṭiccasamuppannā arūpino dhammā—</i></a> <a><i>ime dhammā kusalā …pe….</i></a></p>
<p><a data-ref="sc176, pts-vp-pli30, ms29Dhs_560"><i>Tasmiṃ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, sattindriyāni honti, caturaṅgikaṃ jhānaṃ hoti, caturaṅgiko maggo hoti, cha balāni honti, dve hetū honti, eko phasso hoti …pe… ekaṃ dhammāyatanaṃ hoti, ekā dhammadhātu hoti;</i></a> <a><i>ye vā pana tasmiṃ samaye aññepi atthi paṭiccasamuppannā arūpino dhammā—</i></a> <a><i>ime dhammā kusalā …pe….</i></a></p>
<p><a data-ref="sc177, ms29Dhs_561, msdiv158"><i>Katamo tasmiṃ samaye saṅkhārakkhandho hoti?</i></a> <a><i>Phasso cetanā vitakko vicāro cittassekaggatā saddhindriyaṃ vīriyindriyaṃ satindriyaṃ samādhindriyaṃ jīvitindriyaṃ sammāsaṅkappo sammāvāyāmo sammāsati sammāsamādhi saddhābalaṃ vīriyabalaṃ satibalaṃ samādhibalaṃ hiribalaṃ ottappabalaṃ alobho adoso anabhijjhā abyāpādo hirī ottappaṃ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati samatho paggāho avikkhepo.</i></a></p>
<p><a data-ref="sc178, ms29Dhs_562"><i>Ye vā pana tasmiṃ samaye aññepi atthi paṭiccasamuppannā arūpino dhammā ṭhapetvā vedanākkhandhaṃ ṭhapetvā saññākkhandhaṃ ṭhapetvā viññāṇakkhandhaṃ—</i></a> <a><i>ayaṃ tasmiṃ samaye saṅkhārakkhandho hoti …pe…</i></a> <a><i>ime dhammā kusalā.</i></a></p>
<p class="endsutta"><a data-ref="ms29Dhs_563"><i>Sattamaṃ cittaṃ.</i></a></p>
<p><a data-ref="sc179, ms29Dhs_564, msdiv159"><i>Katame dhammā kusalā?</i></a> <a><i>Yasmiṃ samaye kāmāvacaraṃ kusalaṃ cittaṃ uppannaṃ hoti upekkhāsahagataṃ ñāṇavippayuttaṃ sasaṅkhārena rūpārammaṇaṃ vā …pe…</i></a> <a><i>dhammārammaṇaṃ vā yaṃ yaṃ vā panārabbha, tasmiṃ samaye phasso hoti …pe… avikkhepo hoti …pe…</i></a> <a><i>ime dhammā kusalā.</i></a></p>
<p class="endsutta"><a data-ref="ms29Dhs_565"><i>Aṭṭhamaṃ cittaṃ.</i></a><br>
<a><i>Aṭṭha kāmāvacaramahākusalacittāni.</i></a><br>
<a><i>Dutiyabhāṇavāro.</i></a></p>
</article>
</section>
</div>
</body>
</html>
